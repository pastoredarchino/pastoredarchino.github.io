---
layout: post
title: Ha senso continuare con l'ecumenismo?
author: Stefano
tags: Fede Chiesa
image: 
thumb: 
---
In molti luoghi si svolgono in questo periodo gli incontri per la  Settimana di preghiera per l’unità dei cristiani. Si usa fissare  l’inizio del movimento ecumenico nel 1910. Dopo 100 anni qual è il  percorso fatto e quali sono le prospettive? Il movimento ecumenico si è  fermato? Ha senso continuare?


<em>In occasione della Settimana di preghiera per l’unità dei cristiani 2010</em>

<h2>Edimburgo e i missionari</h2>
<h5>Premesse</h5>
A partire dalla seconda metà dell’ottocento, si hanno una serie di  iniziative che avvicinano chiese anglicane ed evangeliche fra loro, e  altre che cominciano a porre l’attenzione ad una visione globale del  cristianesimo. I mezzi di comunicazione fanno conoscere e venire in  contatto cristiani di tradizioni e confessioni diverse. Questa serie di  contatti e alcune iniziative di singoli farà da premessa alla nascita  del movimento ecumenico.
<h5>Edimburgo</h5>
L’inizio del vero e proprio movimento ecumenico viene fatto risalire alla Conferenza missionaria di Edimburgo del 1910 [^1]. Quest’anno siamo quindi a 100 anni dalla nascita dell’ecumenismo.

Delegati  da tutto il mondo si trovarono ad Edimburgo per discutere sulle  missioni cristiane. Molti interventi sottolinearono che per essere  missionari credibili di Gesù Cristo, si doveva avere fra missionari un  atteggiamento di dialogo e di collaborazione. <em>Per continuare ad essere missionari bisognava iniziare ad essere ecumenici [^2].

<h5>Ecumenismo</h5>
Il termine di ecumenismo, detto per inciso, deriva dal greco e  significa il mondo abitato, ma da allora cominciò ad essere usato per  tutto ciò che riguardava i dialoghi e le azioni comuni di chiese  cristiane di diversa tradizione.

<h5>Vita e Azione</h5>
Con lo spirito missionario che li contraddistingueva i missionari non  rimasero alle sole parole. Si misero in azione sia nelle missioni, sia  creando una “Commissione per la cooperazione e la promozione  dell’unità”, che avrebbe lavorato fra una conferenza missionaria e  l’altra.

Il movimento ecumenico nasceva quindi come <em>unità nell’azione</em>.  E dopo dieci anni, passata la Grande Guerra, si creava il movimento  “Vita e Azione” (1920) per proseguire in maniera più organica su questa  via intrapresa.

Va sottolineato che usiamo la parola “movimento”  perché non era qualcosa di statico o già definito, ma qualcosa  dell’azione cristiana e nello stesso tempo in divenire.

<h2>Consiglio Ecumenico</h2>

<h5>Fede e Costituzione</h5>
Già a partire da Edimburgo fu chiaro che un’unità non sarebbe stata  possibile senza ragionare sulle profonde differenze dottrinali delle  chiese. In parallelo all’unità nell’azione serviva <em>un’unità nella fede</em>. Fu fondato così un altro movimento “Fede e Costituzione” (1927).
<h5>CEC</h5>
I due  movimenti procedettero in maniera autonoma, ma in parallelo.  Dopo la seconda guerra mondiale, sembrò importante una iniziativa di  maggiore spessore, che potesse dare un segnale all’Europa e al mondo  uscita dalla guerra.

Nel 1948 fu costituito il Consiglio Ecumenico  delle chiese in cui confluirono i due movimenti, ma che si configurava  come un organismo del tutto nuovo. Non una nuova chiesa, ma  un’associazione fraterna di chiese.

Differenti, ma non divisi, con una collaborazione permanente e con una voce –il più possibile– unitaria.

I  componenti del Consiglio furono le chiese evangeliche: luterane,  riformate, metodiste. Le chiese ortodosse. Le chiese anglicane e vecchio  cattoliche.
<h5>Chi non aderì</h5>
Alcune chiese evangeliche come quelli dei Fratelli o fondamentaliste non vi aderirono.

E  non vi aderì neanche la Chiesa Cattolica Romana. Anzi nel 1928 e poi  nel 1943 Pio XI e poi Pio XII scrivevano encicliche contro l’ecumenismo.

La  svolta arrivò con il Concilio Vaticano II nel 1964 fu cambiata la  valutazione dell’ecumenismo: “sorto per grazia dello Spirito santo”. E fu iniziata una collaborazione, sia pure esterna, con il Consiglio  Ecumenico delle Chiese e colloqui con le altre chiese.

<h2>Frutti</h2>
Non saremmo giusti se non segnalassimo i grandi frutti che questo  movimento ha portato nel novecento. Anzi, per quanto riguarda il  cristianesimo, il novecento appare caratterizzato dall’ecumenismo.
<h5>Conoscenza</h5>
Il primo frutto è stato dato da una conoscenza migliore fra le chiese.  Spesso dall’ignoranza dell’altro nasce il sospetto e il fraintendimento,  quindi la conoscenza è il primo passo necessario.

Certo questo  conoscersi non è ancora uniforme, come non sono uniformi i progressi  ecumenici, ci sono zone che non sanno niente di questo processo, ma  l’ecumenismo a smesso di essere un movimento di pionieri, per diventare  movimento popolare, nel senso di popolo di Dio.
<h5>Battesimo</h5>
E da questa conoscenza reciproca che si è arrivati al riconoscimento del battesimo.
<h5>Azione umanitaria</h5>
C’è poi l’azione cristiana comune, come ad esempio Pane per tutti e  Sacrificio Quaresimale, che lo scorso anno celebravano i 40 anni  insieme, e come mostra in Bregaglia il nostro –sia pur piccolo– Gruppo  Ecumenico di Azione Umanitaria.
<h5>Matrimoni ecumenici</h5>
C’è stata la questione dei matrimoni ecumenici, questione affrontata da  parte delle chiese con spirito pastorale. Che le chiese cioè non  frapponessero ostacoli e problemi alla giovane coppia di confessione  diversa, ma anzi potessero dare un aiuto di comprensione reciproca.

Dal  1973 (con una nuova edizione del 1993, vent’anni dopo) abbiamo una  liturgia comune (mostrarla) che ci guida sull’argomento e sopratutto non  imponiamo ai coniugi la religione degli eventuali figli, ma chiediamo  che non si disinteressino dell’educazione cristiana dei figli.

<h2>Oggi</h2>
Penso però che non va sottaciuto che oggi c’è una sensazione  problematica. Sembra stiamo marciando sul passo. Non si va molto avanti  nell’ecumenismo.

Nonostante la Charta ecumenica e le riunioni  internazionali, alcuni nodi sono sempre all’ordine del giorno senza  essere superati.

Ancora di più, <em>l’assemblea di Sibiu</em> che  doveva essere una voce rinnovata delle chiese per l’Europa, si è chiusa  con una dichiarazione che non era condivisa ed infatti non ha avuto  risonanza.

Problemi ci sono fra le gerarchie delle chiese. Forse  meno da parte della gente, ma certo singoli credenti non possono fare  fughe in avanti.
<h5>Esempi di problemi</h5>
<ul>
    <li> La chiesa cattolica ha ribadito che mentre fra evangelici e cattolici si  è fratelli e sorelle, le chiese evangeliche non sono chiese, sono  comunioni ecclesiali, non vengono riconosciute come chiese.</li>
    <li>Uno dei patriarchi ortodossi non vuole  incontrare ufficialmente la vescova della Chiesa evangelica di Germania  perché è una donna.</li>
    <li>Polemiche laceranti ci sono all’interno della Comunione anglicana per via dell’omosessualità.</li>
    <li>Inoltre le chiese evangeliche che sono  contro l’ecumenismo (e quindi fuori dal Consiglio ecumenico), hanno uno  sviluppo notevole, anche per il loro particolarismo, mentre entrano in  crisi proprio le chiese riformate.</li>
    <li>La celebrazione eucaristica in comune si è più che mai allontanata.</li>
</ul>
<h5>Crisi dell’idea di unità nella diversità</h5>
Non solo ci sono vari problemi, ma sembra sia entrata in crisi la stessa  idea di una unità nella diversità, di un non essere uniformi, ma  differenti, e riconoscere sempre cristiani l’un l’altro, non viene tanto  accettata.

<h2>Prospettive</h2>
Quali prospettive ci sono in questa situazione?

Quello che mi preoccupa –personalmente– non è <em>in primis</em> l’ecumenismo, ma il fatto che ci sia una crisi del cristianesimo in Europa.

Anche la paura dell’Islam è in parte un riflesso di sentirsi deboli e insicuri rispetto ad altre aggressive religioni.

A  questo punto allora, quello che mi sembra importante è che si arrivi a  decidere se è necessario, per svolgere una missione verso l’Europa,  essere ecumenici; come i missionari di Edimburgo 100 anni fa lo  pensarono per le loro missioni, oppure no.

Se siamo sicuri di  questo: che pur nella differenza di ognuno, c’è bisogno di un clima  realmente ecumenico fra le chiese, allora celebriamo la Settimana di  preghiera per l’unità dei cristiani veramente, e non stancamente.

E  portiamo con questa il messaggio dell’evangelo di Gesù Cristo in  Europa, dicendo che con tutte le differenze si può essere fratelli e  sorelle in Cristo. L’evangelo così diviene in questo mondo diviso un  messaggio di pace e dignità e di grande valore per ogni essere umano.

[^1]: Dal 14 al 23 giugno 2010 con oltre mille delegati evangelici, anglicani ed un ortodosso
[^2]: citazione da P. Ricca