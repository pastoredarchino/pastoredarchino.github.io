---
layout: post
title: Pessimisti?
author: Stefano
description: Pessimismo e ottimismo per i cristiani evangelici
tags: Fede
image: 
thumb: 
---
Come cristiani siamo ottimisti o pessimisti?

Riguardo l’essere  umano e l’umanità in genere, come cristiani (con una comprensione  evangelica), si è assolutamente pessimisti, mentre si è totalmente  ottimisti riguardo a Dio.

Non si attribuisce cioè un valore  positivo all’azione umana in sé, il peccato, cioè la distanza da Dio in  cui tutti vivono, inquina tutte le nostre azioni e la stessa natura.

Solo  se interviene lo Spirito santo si potranno avere “buoni frutti”. E va  detto subito che questo non significa che solo i cristiani producono  qualcosa di buono, lo Spirito infatti si prende cura dell’umanità e fa  in modo che questa non scompaia, muovendo tante persone in tutto il  mondo, in molteplici situazioni.

Questo significa però che quando  ci si allontana dalla volontà di Dio presto si è perdenti. Significa  anche che nessuno, pur avendo fatto cose buone in passato, dà una  garanzia per il futuro, se non c’è un controllo, suo e degli altri,  della sua azione.

Queste idee, ad esempio attraverso la teologia  dei riformati e dei puritani, sono alla base del controllo democratico  dei poteri. Come l’idea che ognuno è al di sotto della legge (che non  contrasti con Dio) e che fu l’argomento dei puritani per condannare il [re Carlo I](/chiesa/cronologia/6_guerre-di-religione/)

L’idea  è quella che senza un auto-controllo e un controllo incrociato non si  possa garantire che chi ha il potere non lo usi a suo vantaggio e non  secondo il bene comune.