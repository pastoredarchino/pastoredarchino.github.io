---
layout: page
title: Chiese evangeliche
category: chiesa
---

I cristiani evangelici sono credenti in Gesù Cristo che per la loro fede e la loro vita si basano solo su quanto scritto sulla Bibbia (Antico e Nuovo Testamento).

Le chiese cristiane evangeliche sono nate dalla Riforma del XVI secolo: un vasto movimento che ha inteso "ridar forma" alla chiesa partendo da quanto Gesù e i primi discepoli avevano detto, togliendo dalla pratica della chiesa tutte quelle aggiunte posteriori che avevano offuscato il messaggio misericordioso e liberante di Gesù Cristo, Figlio di Dio e nostro Salvatore.

I cristiani evangelici oggi sono presenti in tutto il mondo e rappresentano approssimativamente il 40% della cristianità. Riuniti in chiese diverse per denominazione e storia, sono uniti nella ricerca della fedeltà all’evangelo guidati dai principî della Riforma, condividendo con gli altri cristiani le basi del Credo cristiano, così come definito nei primi sette Concili ecumenici. Quindi sono trinitarie e affermano la natura umana e divina del Cristo.

Per semplicità, la riscoperta del messaggio evangelico avvenuta con la Riforma è sintetizzata in in «5 solo»: Sola Scrittura, tutta e sola la Scrittura non "e anche qualcos’altro", Solo Cristo, unico Salvatore, Sola grazia, la salvezza è ottenuta per noi una volta per tutte da Cristo, Sola fede, solo la fede ci fa conoscere la salvezza non ci sono opere da fare, Solo a Dio gloria, solo a Dio va data gloria e viviamo in ogni attività rendendogli gloria.

Le chiese evangeliche hanno una struttura democratica. Le assemblee di chiesa eleggono di solito un consiglio che si occupa delle attività e della gestione della comunità e degli immobili. I pastori e le pastore vengono eletti dalla comunità. Delegati assicurano il collegamento con i raggruppamenti di chiese locali o nazionali.

In molte chiese evangeliche, ci sono donne pastore. Comunque non c’è una distinzione di stato fra pastori, pastore e membri di chiesa, ma solo di funzione e di studi teologici svolti.

Link
-----
Ecco alcuni link, ovvero rimandi, per conoscere i cristiani evangelici.

**Siti ufficiali**

Svizzera:

[Chiesa Evangelica Riformata del Canton Grigioni](http://www.gr-ref.ch/){:target="_blank"}

[Chiese evangeliche riformate svizzere di lingua tedesca](http://www.ref.ch/){:target="_blank"}

[Chiese evangeliche riformate svizzere di lingua francese](http://www.protestant.ch/CIEPR){:target="_blank"}

[Federazione Svizzera delle Chiese Evangeliche](http://www.sek-feps.ch/){:target="_blank"}


Italia:
[Chiesa Evangelica Valdese](http://www.chiesavaldese.org/){:target="_blank"}(i riformati italiani).

[Federazione italiana delle Chiese evangeliche](http://www.fedevangelica.it/){:target="_blank"}


**Notizie**

[Voce Evangelica](http://www.voceevangelica.ch/){:target="_blank"}

[NEV](http://www.fedevangelica.it/servizi/ssrtv02.php){:target="_blank"} (Agenzia stampa)

[ICN-news](http://www.icn-news.com/index.php){:target="_blank"}  (Agenzia stampa)

[Evangelici.net](http://evangelici.net/home.htm){:target="_blank"} 
