---
layout: page
title: Riformati
category: chiesa
--- 

Le chiese evangeliche riformate, sono chiese evangeliche nate al tempo della Riforma.

Sono diffuse in tutto il mondo, spesso come chiese di minoranza. Sono relativamente maggioritarie in Svizzera, Olanda e Scozia. Nei paesi anglosassoni spesso si chiamano chiese presbiteriane e a volte congregazionaliste.
Origine

Nel 1523 il Consiglio della città di Zurigo, approva il progetto di Riforma della chiesa, presentato l’anno prima da Ulrico Zwingli e il gruppo dei riformatori.

Zwingli aveva iniziato già da alcuni anni, indipendentemente da Lutero, ma comunque in contatto con le nuove idee che si stavano diffondendo, una predicazione riformata.

La Riforma della chiesa sarà poi presa in considerazione in tutta la Svizzera ed accolta in molte città. Berna, San Gallo, Basilea ed infine Ginevra.

Nel 1529 Zwingli e Lutero si incontreranno a Marburgo per discutere sulle loro differenti comprensioni della Cena del Signore. Questi colloqui segneranno l’inizio di una divisione fra la Riforma di stampo luterano e quella di origine svizzera, che sarà sanata solo nel novecento con la Concordia di Leunenberg.

Due anni dopo i colloqui di Marburgo, Zwingli morirà in battaglia. Gli succederà Bullinger che si accorderà con Calvino, il riformatore di Ginevra, che propone una trattazione più completa della Cena, sottolineando e riprendendo la presenza spirituale del Cristo.![Il giovane Calvino](Il_giovane_Calvino.jpg)

Dopo vari contatti, colloqui e scritti, quindi, tutti i riformati svizzeri si riconobbero concordi nella loro impostazione teologica. Questo diverrà la base per un consenso del 1549 di tutte le chiese riformate svizzere.

I riformati, dunque, si riconosco tutti gli uni con gli altri, non ci sono calvinisti o zwingliani o “comanderiani”, ma sono tutti riformati.

E questo vale per tutti i riformati anche al di fuori della Svizzera, come i valdesi in Italia o la chiesa presbiteriana scozzese. La storia delle chiese riformate, infatti, non si limita solo alla Svizzera ed ad alcuni Land della Germania, ma la presenza riformata, spesso collegata a gruppi minoritari, si estende all’Europa e poi al Nuovo Mondo. Per poi estendersi con le Missioni in tutte le parti del pianeta.
Riformati, presbiteriani…

Nella Francia i riformati si chiameranno "ugonotti", nella Scozia "presbiteriani". Nel mondo anglosassone si trova di solito la dizione "presbiteriano", ma ci sono anche i riformati, e la denominazione "congregazionalista".

La questione è qui quella della struttura della chiesa. Una chiesa più centralizzata oppure una maggiore importanza delle chiese locali. Si potrebbe dire che la nostra è per certi aspetti un po’ a metà.
Alleanza Riformata Mondiale

Raccoglie quasi tutte le chiese riformate del mondo. Se ne possono leggere alcune dall’elenco.

Interessanti sono:

a) la riflessione sull’apartheid, che porta nel 1982 a dichiarare peccato l’apartheid ed eresia la sua giustificazione teologica.

b) il "processus confessionis", cioè una riflessione sulla confessione di fede, riguardo all’ingiustizia economica e alla distruzione dell’ambiente. Questioni dunque non solo etiche, ma che fanno un tutt’uno con la fede cristiana.
